# Sajtkollen
Webbläsartillägg som varnar för sidor som finns på Viralgranskarens varningslista. Baserad på https://github.com/selfagency/bs-detector/

På Viralgranskarens varningslista hittar du sajter som skriver fejkade påståenden eller satiriska artiklar. De får ibland spridning som vore de på riktigt och i dagens röriga värld på nätet kan det vara bra med en liten varningsklocka som visar när du håller på att gå in på en sådan sajt.

Metro presenterar därför webbläsartillägget Viralgranskarens varningslista. Du får upp en liten varningsruta vid länkar som går till sajter på varningslistan och surfar du till exempel på Facebook kommer den märka om du är på väg att klicka dig in på en länk som leder till en sajt på listan.

Klickar du på länken så kommer du självklart in på sajten som du ska, men du kan välja att läsa mer på varningslistan där vi även länkar till de viralgranskningar vi skrivit om olika sajter. 
